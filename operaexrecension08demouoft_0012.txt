viii PRAEFATIO.

de quo dixi in annotatione ad Demosthenem vol. Ι. p.
10. 1 1.

BIonacensi A. simillimus est Parisinus R„ nisi quod
longiora scholia rhetorica plurima, praesertim ad oratio-
nem Timocrateam, habet, quibus Monacensis caret, cete-
rum utilissimus mihi fuit ad hujus vel vitia corrigenda
vel lacunas explendas. Nam margines libri Monacensis
non raro vel ita detriti sunt ut quid scriptum fuerit erui
nequeat vel bibliopegi cultro amputati. Communem cum
Parisino R. originem habet Η., qui non ultra orationem
de corona procedit. Scholiis praefixa est brevis de vita
Demosthenis commentatio eadem quam in Parisino Y.
Vitae ab Zosimo Ascalonita scriptae subjectam esse supra
dicebam.

Alia codicum classis eorum est, qui continuas oratio-
num quarundam expositiones rhetoricas et ampliora ex
veterum interpretum ὑπομνήμασιν excerpta continent eam
in formam redacta quam corpus scholiorum inde ab Aldi
Manutii temporibus Ulpiani nomen gerens repraesentat.
Hujus generis codices ego habui quattuor, Parisinos T.D.
OG„ quorun] nullus utilitate sua caret, licet duorum
instar librorum sint, quum D. cum T. ac G. cum C. ita
ubique fere consentiant ut communis primi et secundi
origo teque manifesta sit atque tertii et quarti. Neque
inter Τ., qui est seculi decimi tertii, et C.. qui est decimi
quinti, majus intercedit discrimen quam inter antiquiores
et recentiores ejusden] familiae libros quorumvis scripto-
rum intercedere solet. Quamobrem his libris ita sum usus
ut codicis T. lectionem prope integram afferrem, ceteris
cum delectu quodam uterer consensumque codicum D.
cum T. et G. cum C. plerumque omitterem, notarem vero
dissensum.

Cum Parisinis OG. magnam similitudinem habuerunt
codices ex quibus Aldus Manutius suam scholiorum 001-

