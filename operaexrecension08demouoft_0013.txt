PRAEFATIO. ix

lectionem composuit. Fuerunt tamen aliquanto negli-
gentius scripti plurimisque vitiis inquinati quibus libera
sunt exemplaria Parisina T.C.D.G. quat· ubi in vera
scriptura consentiunt, non fuit operae pretium omnia
editionis Aldinae vitia in annotatione memorari: quae ex
Appendice p. 819 seqq. cognoscere poterunt qui volent.

Editio Aldina anni 1503 postquam ab Aldo ipso a.
1527. cum levi scripturae diversitate repetita et mox
(a. 1532) Basilcae ab Joanne Hervagio iterata esset,
primus qui meliores codices quaerendos esse intelligeret
fuit Gulielmus Morelius, qui editioni Parisinae a. 1570.
scholia partim ex conjectura partim ex codicibus quibus-
dam Parisinis, inter quos fuerunt nost-ri T. et F. (apud
Morelium Par. α. et Par. β.>, correct-a et aucta adjunxit.
Hujus quique ei inde ab oratione de falsa legatione suc-
cessit Lambini opera etsi hoc effectum est ut editionis
Aldinae vitia plurima tollerentur, alia tamen non pauca
temerariis conjecturis vel textui illatis vel in margine
positis sunt depravata. Neque codices ea qua oportebat
diligentia sunt usurpati, sed saepe fugitivo tantum oculo
perlustrati nee raro scripturae iis sunt affictae, quarum
nullum 111 115 vestigium cernitur.

Eodem fere tempore in Demosthenis orationibus seho-
liisque Aldinis emendandis atque adeo in Latinum ser-
monem transferendis occupatus fuit Hieronymus Wolfius.
Is quum nullis adjutus esset librorum manuscriptorum
praesidiis praeter codicis tum Augustani, nune Monacensis
A. scholia negligenter excerpta, solis confisus ingenii
viribus innumerabilia exemplaris Aldini vitia vel certis,
quas codices nostri non raro confirmarunt, conjecturis
persanavit vel emendandi viam declarato verborum sensu
ostendit. His ego omnibus diligenter usus sum, omisi
vero quae Wolfius vel falsa vel nimis improbabilia attu-
lerat, qualia fieri non poterat quin saepe exciderent melio-
ribus libris destituto, illa praesertim aetate, quae severioribus

